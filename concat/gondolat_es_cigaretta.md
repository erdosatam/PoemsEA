# Gondolat a cigaretta
`Erdős Attila`

<div style="page-break-after: always;"></div>  

## A kertben
`(c) 2022, Erdős`

```
Mint rettegő vad 
figyel minden itt,
nehogy véletlen
csatát nyerjen a hit.

Mint értetlen gyermek
úgy álmodik a csorda
egy sem hiszi,
egy sem tudja.

Ha a vad szabadul,
minden csontja fél
Reszket és lapul
 arcán könny a vér.

Ellenszegül dacolva
Mint szűkölő állat
Ha sarokba szorítottan
Elveszt minden szálat

Öntudatra ébred
a kígyó is
Az ördög arcát
Festi éppen itt

De hiába minden 
Sziszegő szó
A gonosz arcán
Úszó sárgolyó.

Tűz fényében
Ébred a tucat
Árul és tagad
Megjöttek a vadak.

```

<div style="page-break-after: always;"></div>  

## A kilincs
`(c) 2005, Erdős`

```
A kilincs -
türelmes anyag.
Ragaszkodása túl az emberén -
ajtóhoz tapad.

A kilincs -
gyötrelme a forgalom.
Munkájában fáradó,
csúszik langyos olajon.

A kilincs -
magányos szerkezet
Ha a hely üres,
s nem kap egy kezet.

Barátja minden ajtó.
Ha megharagszik,
már nem nyitható.

Halált hozó a kopása.
Ha a szobádon élt, hát -
ott maradsz Te bezárva.
```
<div style="page-break-after: always;"></div>  

## Álom
`(c) 2010, Erdos`

```
Olcsó karóra
görnyedt test
álom
sötét kert
fák,
ágakon félelmek
virágaik a kétségek;
ébredés hirtelensége;
felszólítás leszállásra;
végre.

```
<div style="page-break-after: always;"></div>  

## Miénk
`(c) 2020, Erdős`
```
Hideg telünk volt
- és tényleg -
soha nem volt
egy évszak sem
ennyire a miénk.
```
<div style="page-break-after: always;"></div>  

## Árnyékom
`(c) 2020, Erdős`


```
Önarcképem festem
illegális helyre.
Majdnem egész testem,
kerül majd rossz helyre.

Hideg kabátban,
az árnyékomban
rám olvassa magát
az összes tévedésem.
```
<div style="page-break-after: always;"></div>  

## Bűn
`(c) 2016, Erdos` 

```
Csábítóbb az alma, mint a kígyó
a meztelenség immár több kiló.
E nehezedés embert ér,
az éden közepén vasbeton az ér.
Ott vitorlázik mélytengeri álmunk.
```
<div style="page-break-after: always;"></div>  

## Cigiszünet
`(c) 2022 Erdos`

```
Kint, a kertben a bőr, mint rongy omlik a földre,
kétségek fűszálaira rogyva takarja el arcom homlokát.
Még a rigó is kirtizálja a létet, ennyi borúval a fejben.
Mennyi kétely fog nyakon és enged el amint halad a torkon a füst,
mit halucinogén állapotában fújok az űrbe.
Utolsó lehelet a bűnben - ha végleg elég - kérek még egyet.
Csontjaimra lelek, majd ha belépek a házba, 
épüljön lassan a váz, az erezet. 
Mint betévedt légy kering majd ott 
a szoba sarkából a lusta szeretet.
```
<div style="page-break-after: always;"></div>  

## Csillagok
`(c) 2019, Erdős`
```
Az ágyon ülök
a múlt tüskéivel
Unalom túli életem
minden tévhitével.

Karon fog a fájdalom
- rángat - és a csillagok,
olyan közel tolongnak,
hogy majd' meghalok.

```
<div style="page-break-after: always;"></div>  

## Démon
`(c) 2021, Erdős`

```
Már vasárnap is csütörtököt mondok,
így volt ez életem során.
A szobám falán az összes manó konok,
kérdezgetik, mi lesz ezután?

Tudom, hogy csak belőlem vannak,
kopott lelkiismeret gyanánt.
Mindig csak igazat akarnak
s nem is küzdök már igazán.

Néha utánam mernek jönni,
mint hűséges árnyék az utcán.
Ilyenkor sietni kezdek, majd futni
saját árnyékom után.

Néha pedig ordítani tudnék:
maradjanak otthon a falon!
Nem kell többé tükör, sem árnyék
s ott állnék minden nap a hídon.

Nyilván soha nem ugornék,
mert előttük gátlásos vagyok.
Nevetnek, mert ez bizonyíték,
hogy az Úrnak csak a vicce vagyok.


```
<div style="page-break-after: always;"></div>  

## Az én egyedüllétem
`(c) 2009`

```
Előzékeny árnyékomban
az összes álmom
magányban ér.
Majd ajtót csuk mögöttem
az egyedüllét.

```
<div style="page-break-after: always;"></div>  

## Engedem
`(c) 2021, Erdős`

```
Amit Te nem, én engedem,
kicsinyes játék életünk,
mert amit éltetsz én temetem,
így látszik minden előttünk.

Többé nem mondom - ez tüntetés:
amit hallani akarsz.
Többé nem mondod - ez büntetés:
hogy újra betakarsz.

Nem mondom, mégis szeretlek,
de ezen a nyelven nem tudok.
Nem tudom, mégis engedek,
szeretni csak így tudok.

Szeretlek így engedem,
engedem így szeretlek.
Ki teszi meg helyettem,
amit én soha sem teszek?
```
<div style="page-break-after: always;"></div>  

## Feltámadás
`(c) 2019, Erdős`

```
Kivirágzik a kín a fán
kifordul a Világ,
feszülő erek nyakán;
minden Érte kiált.

Következő két nap csöndjében ívik
Sátán mélytengeri horgásza.
A tizenkettő mégsem bízik;
embernek nincs olyan tudása.

Harmadik, s hajnalik
pusztul a hal a mélyben
s egy sem lát logikát
az ébredésben.
```
<div style="page-break-after: always;"></div>  

## Itt vagyok, Anyám
`(c) 2022 Erdos`

```
Anyu, itt vagyok.
Már nem lélegzel,
nem hallod.  
Mégis mondom:
itt vagyok.

Mióta elmentél,
valami megfagyott.
Most múlik a tél,
bújnak elő a vallomások
mondják: mi vagyok.

Anyu, itt vagyok.
Már nem bírom,
szét vagyok.
Ezért mondom:
Itt vagyok.

Felolvadtak az önvádak,
hogy akkor,
cserbenhagytalak.
Ezért színt vallok,
így hát; itt vagyok.

Anyu, itt vagyok.
Minden szó elfogyott.
Anyu, ha meghalok,
nyújtsd a kezed,
mert itt vagyok!

```
<div style="page-break-after: always;"></div>  

## Jövő-kígyó menedék
`(c) 2007, Erdős`

```
Nézz a Holdba
külön poklot jár az óra.
A múltba leskelődöm vissza
jelenben élet-poharam
egy kiivott oázis.
Szemem a Napban
tágul majd lobban
óriáskígyóként a jövő
szorítja torkom halkan.
Ki lenne az, ki felnevelné
azt a kínos fekélyt
s a végén leverné
mely ökölnagyságban lohad
érthetetlen, negatív-szerelemmé.
Ragaszkodik
Kóstol.
Forr.
Kínozza ezt az ember-állatot.
Magam, s magad,
ordítsd el magad!
Ne fojtsd el!
Kiabálj!
Bele a budapesti éjbe
bele, a egekbe az elfojtott haragod
bele, a saját kígyóketrecedbe
bele, a tudat-hasadékodba
bele, bele, bele!
Mígnem azt nem hallod
elég, amíg mélyről nem jön
fölháborított kiabáló állat
egy jövő-kígyó menedékből.
```
<div style="page-break-after: always;"></div>  

## Kéne
`(c) 2021 Erdős`
```
Aludni kéne, de nem tudok,
bennakadnak a tegnapok,
A csend is valamit kiabál
TV-zajban hallucinál.

```
<div style="page-break-after: always;"></div>  

## Kérdések
`(c) 2010, Erdos`

```
Ébredésünk előtt vagy után vagyunk online,
s mennyire fáj az offline?
Kérdéseket teszünk fel, csak mert látunk egy választ?
Vagy csak kíváncsiak vagyunk, mert nem értjük?
Vágyódás van bennünk, valami ismeretlen felé.
Ha nem kérdezünk, nincs válasz,
s e közöny szül ateistákat?
Valóban azok lennénk,
s csak milliónyi atom mozgat?
Körülöttünk minden kitalált,
s csak precíz, mérnöki munka a Világ?
A kozmoszban csak apró dinamó a Föld,
mely felületén ezer civilizáció vegyül?
A kezdet okát még fel sem fogtuk,
s valóban a vég a mi válaszadónk?
Kérdések nélkül hitünk nem ér semmit.
A forrás, csak akkor létezik, ha keressük,
s kegyelem az, ha ezt jó helyen tesszük.


```
<div style="page-break-after: always;"></div>  

## Kifosztottan
`(c) Erdos, 2008`

```
Város zajában alszik a csend
értékfosztott utcákon teng-leng
divattól ittas falka,
a jómód minden szavát ugatja.
Ami lényegtelen, az ámító,
s ami igaz, ködben tűnik el.
Bulvár az "Isten"
manipulált minden
s csak délibábnak néznek.
```

<div style="page-break-after: always;"></div>  

## Kozmikus, vagy komikus
`(c) Erdos 2017`

```
Váratlan gondolatok jönnek
mise-ücsörgés közben.
Mind lassan bólintják fejemet
szép, vagy sivár gyermek-emlékben.

Ennyi év, ezer tett
hasznos voltam, hasztalan.
Súlyos alap felett
vádolom meg önmagam.

Szerelem morzsa porlik,
mit fújt a szél az oldalhajón
Tűz-oxigén viszonyához hasonlít
minden benső gondolatom.

Eddig kozmikus bolygótlan voltam,
most már viszont ez komikus.
Saját kis naprendszeremben
ezer bolygó hever a keblemen.

```
<div style="page-break-after: always;"></div>  

## Levél
`(c) 2020, Erdős`
```
Levelet írok
a mindenek felett
bocsánatért sírok
hozzád térdelek.

Levélben írom
mindent engedek
amilyen vagy,
úgy szeretlek.

Levelet írok
a mindenek felett
bocsánatért sírok
hozzád térdelek.

Levélben írnám,
minden vétkemet,
a fiókban tartom,
senki ne lássa meg.

Levelet írok
a mindenek felett
bocsánatért sírok
hozzád térdelek.

Fiókomban káosz
minden egy helyen,
rendezetlenül,
Minden tévhitem.

Levelet írok
a mindenek felett
bocsánatért sírok
hozzád térdelek.

```
<div style="page-break-after: always;"></div>  

## Már vártalak
`(c) 2015, Erdos`

```
Már vártalak, hogy megmutassam
súlyos magányom.
Már vártalak, hogy érted adjam
e kedves álmom.

Már vártalak,
Hogy kezem űrét nyújtsam.
Már vártalak,
Hogy benne a jövőd mutassam.

Már vártalak,
Mert önző az egyedül.
Már vártalak,
hogy életem fogadd életül.

```

<div style="page-break-after: always;"></div>  

## Megváltás
`(c) 1998, Erdős`

```
Magányos gyertyának
öltözött az éjjel,
véres tükör orcája.
Ő már tudta mi lesz reggel.
```
<div style="page-break-after: always;"></div>  

## Nem könnyű
`(c) 2021, Erdos`

```
Nem könnyű a három levelű lóherék között 
Nem könnyű a földben maradni emberek közt 
Nem könnyű palackba érmét dobni
Nem könnyű koldusok között koldus lenni.

Nem könnyű termés lenni
Nem könnyű a magból jól kikelni.
Nem könnyű magasra nőni.
Nem könnyű szépen elhervadni.
```

<div style="page-break-after: always;"></div>  

## Pipacs
`(c) 2007, Erdos`

```
Kinyílt a pipacs
lábnyom éri a földet.
Mosolyogsz, ni csak:
lecsöppent a könnyed.

Drága e Föld, ahol lépsz
kemény és puha.
egy szálat csak letépsz,
hol lábad nyoma.

Illatok adják álmos kedved,
a talaj is alszik lábad alatt
sós könnyednek mégis
örvend a pipacs.
```

<div style="page-break-after: always;"></div>  

## Rozsdás kampó
`(c) 2005, Erdős`
```

Nem vagyok öntapadó akasztó,
s Te sem vagy csupasz csempe,
Inkább leszek rozsdás kampó
ráhegesztve a vaskerítésedre.

```
<div style="page-break-after: always;"></div>  

## Vas torony
`(c) 2011, Erdős`
```
Vas torony, hideg álom
bomba van a kislányon.
Piros gombon ujj remeg
Manipulált elme ez.

Kasztok, elmék, vallások
még üresek a padlások.
Nyílt repesz, nyílt sebek
bevarrni már nem lehet.

```
<div style="page-break-after: always;"></div>  

## Véletlenül
`(c) 2020, Erdős`

```
Mi lesz majd a kövekkel,
a sérthetetlenekkel?
Súrolják majd önmaguk
Egyedül.

Mi lesz majd a sörökkel
a penészes hűtőkben?
Kortyoljak majd magukat.
Részegen.

Mi lesz a fácánnal,
hidegen hagyott puskákkal?
Az élve hagyottal,
ha halni kell?

Mi lesz, ha a véletlenről,
kiderül, hogy nincsen?
Már látom is, ahogyan
koldul.

Mi lesz majd a halállal,
az utolsó dalommal?
Ha nem is olyan véletlenül
jön.
```
<div style="page-break-after: always;"></div>  

## Visszatekintés
`(c) 2021, Erdős`

```
Egy év, ezer tett
Hasznos voltam, hasztalan -
súlyos alap felett
vádoltam meg önmagam.
```
